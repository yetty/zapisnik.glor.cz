LaTeX a dějepis, tip #5 — nedělitelné mezery
============================================

:tags: latex
:category: Latex - tipy a triky

.. class:: intro

Že v LaTeXu sázejí matematici, fyzici, ajťáci a další verbež není zas tak překvapivé. A kdyby to s ním nebylo tak složité, možná by leccos nabídl i pro nás humanitně zaměřené. Tak si pojďme ukázat, že to zas tak složité není a že se spousta problémů, kvůli kterým si trháme vlasy, dá řešit elegantně.

Základním znakem kvalitních prací je, že si autor dá pozor nejen na pravopisná a gramatická pravidla, ale i na úroveň typografickou. V tom se LaTeX naštěstí o většinu věcí postará za vás sám. Co ale při výchozím nastavení neřeší, jsou nedělitelné mezery po jednopísmenných předložkách.

Nedělitelnou mezeru v LaTeXu vložíte znakem ``~``, ale doplňovat je ručně, to by byl opruz. Naštěstí je pro to udělátko od `Petra Olšáka <http://math.feld.cvut.cz/olsak/>`_ s názvem ``vlna``. Pro použití stačí načíst balíček na začátku souboru:

.. code::

    \usepackage{xevlna}

A tím je vše hotovo. Rozdíl můžete porovnat na těchto dvou dokumentech - `první je bez použití vlny <https://www.overleaf.com/read/dfzzprqwrgkv>`_ a ten `druhý naopak s vlnou je <https://www.overleaf.com/read/fzstmmjzxmwp>`_.
