.. role:: strike

...a je to tady
###############

.. class:: intro

Po více než třech letech tento článek přestává mít svůj smysl. Blog se totiž opět
od základu proměnil. Ale i tak je dobré si ho z historických důvodů zachovat.

-------

.. class:: intro

*Ehm, ehm. Tak jak se dalo očekávat, načasované spuštění se nepovedlo (jak jinak, než mou blbou chybou),
tak s týdenním zpožděním přece jen...*


.. class:: intro

Zdá se, že všechno se vydařilo a nic ti již nebrání k přečtení prvního nového
článku po dvou letech odmlky. Těšil jsi se?

Ani nevím, jak začít. Po tech dvou letech jsem si trochu odvykl. Abyste věděli,
tenhle uvítací článek jsem napsal už jednou - asi před měsícem, ale nezdál se
mi dost dobrý. První článek po takové době by měl stát za to, no ne?


Co se to stalo?
***************

Jestli se ptáte, co se to vlastně stalo, že jsem svojí blogerskou kariéru obnovil,
tak vězte, že za tím stála shoda mnoha okolností. O znovu uvedení do činnosti jsem
přemýšlel již delší dobu. Pokud se podíváte do `historie mé práce <https://github.com/yetty/Blog/commits/master>`_
na samotném systému, zjistíte, že základní kameny byly položeny už před půl rokem.

Asi jsem tenkrát neměl do čeho píchnout a tak jsem začal práce na unikátním
blogovacím systému. Jak se takový projekt vlastně vytváří? Stručný přehled postupu,
který se vám může hodit ať už plánujete naprogramovat vlastní operační systém, píšete
projekt do školy nebo si organizujete, co všechno musíte stihnout o prázdninách:

1) Řekněte si co chcete. Co chcete nejvíc, co nechcete vůbec a co je vám jedno. Já chtěl jednoduchost, rychlost a přehlednost. To ostatní mi bylo jedno a pokud by s tím bylo moc práce navíc, nechtěl jsem se s ničím takovým mořit.
2) Zakopejte do země pár základních kamenů, pak je vykopejte a zakopejte jinde. První nápad bývá často dobrý, ale málokdy geniální. Jestli hned zpočátku začnete narážet na nevhodné rozvržení (příliš obsáhlé téma článku do školy, téma na slohovou práci, ke kterému vás skoro nic nenapadá), je dobré to zkusit ještě jednou. Nebo dvakrát.
3) Pracujte pomalu. Pokud toto pravidlo nedodržíte, pak se vám sice podaří dílo splácnout za obdivuhodný čas, ale znáte to... Práce chvatná bla, bla, bla. Protože když pracujete rychle, nemáte příliš času přemýšlet nad tím, co doopravdy děláte a jak to zapadá do celku.
4) Opakujte první bod. Pokud se odchýlíte od svého plánu, vraťte se. Jakmile se vám dílo začne rozrůstat, začne bobnat a mohutnět, pak je něco špatně. Zjednodušte ho, osekejte zbytečné části. Prázdniny jsou časově dost omezené, všechno nestihnete. Stejně tak nestihnete naprogramovat systém o vlastnostech řídícího raketového střediska přes noc.
5) Nechte si záležet. Dodělávejte věci do úplného konce. Sice to málokdo docení, ale všem hnidopichům seberete mnoho šancí.

Co konkrétně znamenaly výše zmíněné moudra při tvorbě nového blogu? Jak už bylo zmíněno, je jednoduchý.
Zcela jsem se vykašlal třeba na komentáře[ref]Stejně jste mi jich moc nepsali a nepočítal
jsem s tím, že by se něco v tomto směru změnilo :)[/ref]. Zato jsem zapracoval spoustu jiných
fičurek.

To by byl jeden důvod. Prostě už jsem měl připravené podklady, alespoň většinu.
Pak tu bylo také výročí ukončení činnosti, které se nesmírně hodilo. A pak nakonec, proč ne?


Fičurky a vychytávky
********************


Poznámky a reference
====================

Možná jste si již všimli, že za odkazy to hází jejich číslo, tu a tam se v textu vyskytuje nějaká poznámka
a podobně. Tady jsem se nechal inspirovat rozšířením do Firefoxu -
`Readability <https://addons.mozilla.org/en-us/firefox/addon/readability/>`_.
Poznámky pod čarou mám hodně rád, takže jsem částečně psal tuto vlastnost hlavně pro sebe.
Vlastně jako vůbec skoro všechno.

Obsah článku
============

Pokud zde narazíte na nějaký rozsáhlejší článek (i když těch asi moc nebude), mohl by se vám hodit jeho
obsah. Ten najdete nahoře v liště, která je vždy po ruce. Případně ho můžete vyvolat stisknutím písmenka
"o".

Hot keys
========

Nemám příliš v lásce ovládání počítače myší, vůbec od hlodavců se držím dál,
a tak veškeré ovládání přesouvám na klávesnici. Počítač pomocí
`Ratpoison <http://www.root.cz/clanky/ratpoison-jed-na-krysy/>`_,
pro tyhle stránky jsem nastavil pár "žhavých" písmen a kláves. Mezi články
se můžete pohybovat pomocí šipek - šipka doleva přejde na novější článek,
šipka doprava na starší. Již zmíněný obsah vyvoláte písmenkem "o". Do archivu se
dostanete pomocí "a". Zkratky jsou (snad) intuitivní a tak máte šanci ušetřit
svého hlodavce.

Matematika
==========

Sice to nemám v plánu, ale mohl by se tu časem objevit článek na nějaké matematické/programátorské
téma. Zobrazit matematiku na webu není žádná sranda. Ale mně se to povedlo. Pomocí
javascriptové knihovny `jsMath <http://www.math.union.edu/~dpvc/jsMath/>`_.

$$\sum_{i=1}^{N} i = { N \cdot (N+1) \over 2 }$$

Tisk
====

Občas se hodí si něco převést z jedniček a nul do reálného světa. Z tohoto důvodu jsem
vysoce vyladil tisk. Pokud se pokusíte stránky vytisknout, zjistíte, že se tiskne jen to
co je třeba. Žádné plýtvání barvou na pozadí, text pěkně odsazovaný a vůbec splňuje všechna
možná typografická pravidla (dovolovala-li to technologie). Nakonec si to můžete sami vyzkoušet,
ne?


Obsah? Nic extra.
*****************

Nečekejte zázraky. Chvíli mi bude trvat, než si vůbec zase zvyknu psát. Nebude to
jako to bývalo. Bude to něco trochu nového. Nedočkáte se žhavých pikantností z
klatovského gymplu, :strike:`s Tchoříky už také moc nepočítejte` [ref]Po letošní Zlaté studně jsem
si to rozmyslel :)[/ref]. Zajímavostí bude,
že publikovat budu v obou směrech času. Budu se snažit přetáhnout sem většinu článků
ze starého blogu - některé články už přetaženy byly, hlavně povídky. K těm starým bylo
navíc přidáno pár nových, takže hned od začátku budete mít co číst. Většina z nich
je trochu slabších, ale snad si nějakou pěknou najdete.


A jak teda vlastně vznikl název
*******************************

Pokud do této chvíle na původ názvu nikdo nepřišel, dám vám za odměnu, odměnu za to, že
jste se dostali až sem, malou nápovědu, vlastně dvě. V názvu chybí malé diakritické znaménko.
Druhou nápovědou je, že `první výsledek <http://www.glor.ie/>`_ v Google není úplně od věci.
