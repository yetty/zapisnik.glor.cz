Misionářův návrat
#################

:tags: povídky
:category: Povídky

.. class:: intro

Nevím, jestli to víte, ale je to o penězích. Aneb co tím povídkář chtěl
říct.

Celý život jsem strávil v Jižní Americe. Už od mládí jsem se chtěl vydat do
dalekých krajin, poznat neznámé, poznat jiné lidi – poznat svět. Pocházel
jsem z bohaté rodiny, otec byl kupec, stejně tak i můj děd a Bůh ví, kdo
ještě před ním. Měl jsem štěstí v neštěstí – narodil jsem se až jako
čtvrtý, o nějakém dědictví jsem si mohl nechat jen zdát. Obchodníky se
stali mí starší bratři.

Díky tomu, že jsme zámožný rod, mohli si naši rodiče dovolit takový luxus a
dopřát nám dobrého vzdělání. Nejdříve nás vyučovali soukromí učitelé,
nebyli nejlepší, ale špatní také nebyli. Pak jsem i s bratry vstoupil na
jezuitskou kolej. Vydržel jsem tam nejdéle – do konce. Marcus, můj
nejstarší bratr, se brzy vrátil domů a začal pomáhat otci s obchodem. Pak
pomalu odešli i ostatní bratři a na mne toho doma moc nezbylo, hlavně proto
jsem zůstal.

Pak jsem se rozhodl, bylo to těžké rozhodnutí, ale vím, že jsem jednal
správně. Mohl jsem žít spokojený život, život plný blahobytu. Ale mne srdce
táhlo jinam. Stal jsem se misionářem.

Spolu s bratry v Kristu jsem byl vyslán do Jižní Ameriky, do Nového světa,
do neznáma. Nevěděli jsme vůbec, co nás tam čeká. A ano, začátky byly velmi
tvrdé. Měli jsme jen jednoho učitele řeči domorodců a nikdo z nás se ho
neučil nijak skvěle. Dohodnout se s náčelníky vesnic nebylo nic snadného.
Oni jinak mluvili, než mi jsme rozuměli. Když jsme my řekli ano, pochopili
oni ne.

Díky Pánu jsme ale dokázali prolomit tuto kletbu nad námi a po dlouhých
letech jsme se mohli chlubit jedním kmenem obráceným na pravou víru. Šamani
byli vyhnáni, pohanští bůžci zničeni, uctívání přírody potlačeno. Pár
indiánů se začalo učit latinu, a pak se stali prvními křesťanskými kněžími.

Strávil jsem tam mezi indiány dlouhá léta. Stalo se, že přišli těžké
nemoci, někteří z bratrů zemřeli, jiní se vrátili zpět do Evropy. Já jsem
zůstal dlouho, ale když jsem viděl, že zde už není pro mne co na práci,
rozhodl jsem se putovat dál. Spolu se dvěma bratry a pár domorodci jsme se
vydali dál do vnitra kontinentu, obracet na správnou víre další.

Uplatnili jsme mnoho zkušeností a vše bylo rázem mnohem snazší. S indiány
jsme si již rozuměli, chápali jsme je a dokázali s nimi jednat. A teď po
pár letech se i já vracím, zpátky po svých krocích. Mám se vrátit do
Evropy. Ale nebude to hned, musím navštívit staré známé.

Teď už jsem pár mil od území, na kterém žije kmen, u kterého jsme žili
nejdříve. Už uplynuly dlouhá léta od doby, kdy jsem tu byl naposledy.
Pomalu postupuji pralesem po vyšlapaných stezkách. Za mnou jdou ostatní.

V Americe jsem se naučil mnohému. Třeba ostražitosti. Nemůžete být
neopatrní, když vám odevšad hrozí nebezpečí. Když se přede mnou rozevřeli
křoviska, byl jsem připraven se bránit. Naštěstí to nebylo potřeba.

„Pedrosi! Starý příteli.“ byl jsem rád, že vidím starého přítele. Právě
Pedros byl jeden z mála, který mohl vyučovat v lásce ke Kristu i ostatní.
Jako jeden z prvních si osvojil základní znalost latiny.

„Padre, já rád vidět opět vás.“ pozdraví mne ve španělštině, která mu k
srdci nikdy nepřirostla a proto raději přechází do svého rodného jazyka,
„Rád vás opět po mnoha letech potkávám. Kolik vod už proteklo řekami. Kde
jste ale byl celou tu dobu, kdy mi jsme se tu trápili. Nic z toho co se
stalo nevíte. Už nejsem knězem vašeho Boha ani nejsem starším kmene. Lidé
se tu nemění, vrátili se zpět ke své víře.“

Vše bylo zbytečné, vše! Když opustili víru zde, ti, se kterými trávili
nejvíc času a nejvíce jsme jim toho pověděli a sdělili. Jakou šanci pak
mají bez nás ti, které jsme nechali za sebou?

„Pár měsíců po tom, co jste nás opustili,“ vypráví smutně Pedros, „přišel
zlý duch. Mnoho z nás zemřelo, dětí, starců, žen, ale i mužů. Modlili jsme
se celé dni, ale váš Bůh nás nezachránil. Pak jsme se dočkali úrody, která
nevystačila ani pro ty málo z nás, kteří přežili tu hroznou nemoc. Já a pár
dalších nepřestávalo věřit, že nás váš Bůh zachrání. Ale lidé z kmene už
svou víru ztratili. Vyhledali zpět šamany a nás vyhnali.“
