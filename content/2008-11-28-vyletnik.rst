Výletník
########

:tags: povídky
:category: Povídky

.. class:: intro

Takhle to dopadá, když rodinu popadne tvořivá chvilka a začne se vymýšlet.
To se toho pak jedinec s psavými sklony chytne a výsledek je všelijaký.


Už mi zbývalo objet jen posledních pár chalup. Dvakrát do týdne jsem s dopisy,
balíky, důchody i jinými věci, které lidé posílají poštou musel zajet k
samotám, poschovávaných různě po okolních kopcích. Většinou tam bydleli starší
lidé – žili tu celý život, neměli proč, by měli žít jinde. I když jsem byl sám
z města, dobře jsem jejich pocity chápal. A kdybych nedával přednost pohodlí
před krásou, vzrušením před pokojem asi bych si také vybral některý ze zdejších
svahů a po večerech sedával na lavičce před chalupou a pozoroval západ slunce.

Zdejší příroda byla a je krásná. Lidé už dnes nevědí co vlastně krása je.
Podívají se na fotky z dalekých krajů, zavzdychají jak tam se musí krásně žít a
zapomenou, jak krásný výhled je z kopečku za městem, jak pěkně je na jaře u
řeky.

Toho jsem si na zdejších lidech vážil. Když jsem objížděl usedlosti, viděl
jsem, že jsou na světě i lidé, kteří mají klid na duši.

Z dnešní objížďky mi zbývali už jen poslední dvě zastávky.

„Sakra,“ ulevil jsem si, když se z motoru začal ozývat nepříjemný zvuk,
připomínající mi, že poštovní auto není ani nejmladší, ani nejspolehlivější.
Dobře jsem věděl co bude následovat. Pár metrů ujetých ještě ze setrvačnosti a
pak nepříjemně dlouhé čekání na odtah.

Zastavil jsem na okraji silnice a podíval se do motoru, zda není závada
malicherných rozměrů. Nebyla.

„Nazdar, Pavle. Zase mi ta poštovní kára vypnula,“ popisoval jsem mojí situaci
kolegovi, sedícím si někde v teple u telefonu. Slíbil, že se hned vypraví, ale
i tak jsem nemohl čekat, že přijede dříve než za dvě hodiny. Zdejší cesty jsou
klikaté a za chvíli se začne smrákat.

Opřel jsem se o auto a pozoroval, jak slunce pomalu klesá.

„Užíváte si pohledu do kraje?“ ozvalo se náhle vedle mě, až jsem skoro
povyskočil. Stál tam asi čtyřicetiletý muž, neviděl jsem ho tu nikdy před tím.
Buď jak buď svým vzhledem do tohoto kraje seděl. Trochu zarostlý, trochu
špinavý, větrem ošlehaný. V jeho očích bylo něco, co mi naznačovalo, že otázka
bylo velmi ironická. Možná k tomu pomohlo to, že kapota auta byla dosud
odklopená.

„Jistě,“ neudržel jsem se a zasmál se, „a až se mi to tu přestane líbit, pustím
tu zatracenou kraksnu rovnou z kopce dolů.“

Taky se usmál: „Aby vás pak nesoudili za zničení cizího majetku.“

„To by se mohlo snadno stát. Proto si to asi ještě rozmyslím.“

Muž zkoumal vnitřek motoru. Asi si taky se závadou nevěděl rady, jen pod fousy
poznamenal něco o historickém modelu, ať to raději dáme prý do muzea.

„Než abych vás tu nechal mrznout, měl bych vás raději pozvat ke mně. Není to
daleko,“ nabídl mi po chvíli.

„Musím říct, že bych nebyl proti,“ souhlasil jsem se zdvořilou nabídkou. Času
jsem měl víc než dost, teplého oblečení o to méně.

„Asi jsem se ještě nepředstavil. Josef Stihlkamm jméno mé.“

„Marek Komňanský,“ odpověděl jsem a potřásl si s známým neznámým rukou.

Opravdu, k domu Josefa to nebylo daleko. Byl to spíše srub než dům, stranou od
silnice, s krásným výhledem na údolí dole. V těchto končinách je vůbec těžké
najít místo, které by tento klad postrádalo.

Můj hostitel vešel dovnitř, jak bylo zde zvykem zámek zde byl jen na okrasu,
postavil vodu na čaj a nabídl mi něco k zakousnutí. Zdvořile jsem odmítl a
mezitím si prohlížel vnitřek místnosti. Vedle dveří, kterými jsme přišli, stála
nízká lavice, před ní pár bot a na stěně pár kabátů. V rohu pak stála kamna, ve
kterých vesele plápolal oheň. Další zeď byla zaplněná různými loveckými
trofejemi a obrazy a uprostřed toho všeho byly zavřené dveře do další
místnosti.

U třetí zdi, té naproti dveřím vedoucím ven, stál velký poctivý stůl, deska z
jednoho velkého kusu dřeva – zručně vyřezaná, stejně tak jako židle, stojící
okolo stolu. Ač budily zdání tvrdého a nepříjemného posezení, sedělo se na nich
pěkně.

Za chvíli už klokotala voda v konvici. Josef přihodil nějaké bylinky a za
chvíli už mi naléval do hrnečku.

„Jestli by vám to nevadilo, raději bych si sedl ven. Nikdy se nenabažím toho
západu slunce zde.“

Neměl jsem nic proti a rád jsem ho ven následoval. Svah byl nakloněn k západu,
slunce krásně svítilo z posledních sil do očí a my tam tak jen seděli a mlčky
pozorovali jak klesá.

„Vy nejste zdejší, že? Nikdy jsem vás tu ještě neviděl ani o vás neslyšel,“
přerušil jsem dlouhé ticho.

„Ne nejsem,“ tiše odpověděl, jakoby nechtěl okolní přírodu moc vylekat, „srub
mám půjčený od dobrého známého, potřeboval jsem si odpočinout od všeho spěchu
světa.“

Nenapadlo mě nic co bych mohl říct, a tak jsme znovu jen mlčeli.

Pak Josef znovu promluvil: „Někdy si říkám, proč lidé tolik chvátají. Přemýšlím
nad tím a říkám si, že musejí být hrozně nešťastní. I když se snaží sebevíc, i
když sebevíc chvátají, nakonec zjistí, že nestihli nic.“

Opět jsem jen mlčky přikývl. Věděl jsem dobře, o čem mluví. Většinou o tom
povídali spíše starší lidé – věděl jsem, že mají pravdu, říkal jsem si ale, že
člověk takový je, zmoudří až ke stáru. Tento člověk měl štěstí, poznal, že nemá
cenu se hnát brzy.

„Jsem z velkého města. Večírky. Život. Užívání si. Všechno to dobře znám. A
proto více a více obdivuji lidi, kteří žijí zde. V míru a pokoji. Už vědí co
chtějí od života,“ souhlasil jsem.

Zase jsme upadli do tichého zamyšlení. Ptáci už přestali zpívat a nastávalo
pravé nefalšované noční ticho.

Josef promluvil ještě tišeji než před tím: „Víte proč se lidé hádají?“

„Nevím,“ přiznal jsem se.

„Je to jednoduché, zkuste nad tím chvilku přemýšlet.“

Snažil jsem se: „Povahou?“

„Nesvádějte to na povahu. Lidé si hrozně rádi myslí, že za své nedostatky
nemůžou. Dnes vám kterýkoliv vědec rád potvrdí, že vůbec nemůžete za to jaký
jste. Všechno jsou to geny. To víte, takhle je to příjemně vysvětlené. Ale
trochu zbabělé a pokrytecké.“

Ač nerad, musel jsem opět souhlasit: „Máte pravdu. Stydím se za to, ale i já se
často za tyto milé argumenty schovávám.“

„Kdo ne. Ale víte už tedy, proč jsou lidé na sebe takoví jako jsou?“

„Ne, netuším.“

„Tím že to mají v genech,“ tiše se zasmál vlastnímu vtipu, „ne, teď vážně.
Možná jsme stvořeni schválně tak, aby v nás trocha té hádavosti byla. Ale lidé
nechápou, že to nemá být ke zlu, ale k dobru. Je to sice nepříjemné, se s někým
porafat, ale ten člověk je k vám upřímnější, aniž by chtěl.“

„Snad nechcete tvrdit, že se lidé hádat mají?“ podivil jsem se.

„A proč ne?“ otázal se.

„Nu, třeba proto, že to není příjemné?“

„Pravda, lidé nemají rádi to, co je bolí, svědí a odhaluje jejich slabá místa.
Tím spíš by se občas pohádat měli. Není na tom přece nic špatného. Jedině když
to pak opět zkazí lidé a hádky se stane zášť a ze zášti nepochopení nebo
dokonce nenávist. Ale proč nakonec lidé začínají nenávidět?“

Na chvíli se odmlčel, ale já vycítil, že na tuto otázku si chce odpovědět sám.

„Možná proto, že se to dotkne jejich pýchy, jejich dušičky, která nemá ráda,
když jí někdo ukáže, jak je na tom špatně.“

„Nejste vy filozof?“ pousmál jsem se.

„Nikoli, příteli. Filozofové se ptají, ale málokdy jsou schopní si odpovědět.
Jsou to nešťastní lidé. Vás by snad netrápilo poznání, že věci nejsou tak jak
by měli být a přesto byste nevěděl jak je změnit?“

„To máte pravdu.“

Pak jsem si vzpomněl na Pavla: „Mrzí mě to, ale už musím odejít. Každou chvílí
pro mne přijede kolega a nerad bych nechal čekat. Můžu se u vás někdy příště
ještě stavit?“

„Už tu budu jen chvilku.“

„Tak to je mi líto. Mějte se dobře.“ rozloučil jsem se s ním.

„Vy taky, vy taky.“

Pavel už netrpělivě přešlapoval u mého auta. Vyprávěl jsem mu kde jsem byl, on
mě však moc nevnímal - jen radostně řekl, že konečně můžeme jet a tak jsme
jeli. Poslední dva domy si na svou poštu budou muset počkat, už je stejně moc
pozdě. Budu k tam muset zajet zítra.

I když jsem měl mít volno. V kanceláři už seděl Pavel a oznamoval mi
nejčerstvější zprávy ze světa: „Prý někde nahoře hořelo. V jednom srubu.
Bouchly kamna. Nejspíše tam uhořel nějaký muž.“
