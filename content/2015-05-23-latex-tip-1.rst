LaTeX a dějepis, tip #1 — sázejte online
========================================

:tags: latex
:category: Latex - tipy a triky

.. class:: intro

Že v LaTeXu sázejí matematici, fyzici, ajťáci a další verbež není zas tak překvapivé. A kdyby to s ním nebylo tak složité, možná by leccos nabídl i pro nás humanitně zaměřené. Tak si pojďme ukázat, že to zas tak složité není a že se spousta problémů, kvůli kterým si trháme vlasy, dá řešit elegantně.

Tip #1 - sázejte online
-----------------------

Rozběhat LaTeX na vlastním počítači není úplně jednoduchá záležitost, takže už to mnoho lidí odradí. Naštěstí, v době internetu, není problém najít služby, které vám dostatečný komfort nabídnou online. A pokud nepotřebujete kdovíco, tak často i úplně zdarma.

Po rychlém gůglení mi vypadly tyto dva weby:

- https://cs.sharelatex.com/
- https://www.overleaf.com/

Kdo má chuť zkoušet toho víc, na `StackExchange <http://tex.stackexchange.com/a/1654/59996>`_ je ucelenější přehled.

A jak může váš první dokument v LaTeXu vydat? Třeba `takto <https://www.overleaf.com/read/dgfdxthzbjfp>`_. 

Ještě pár poznámek, kterými si ušetříte pár začátečnických problémů:

- **nastavte si LaTeX Engine na XeLaTex.** Bez složitého vysvětlování se vám pak budou správně zobrazovat české znaky. Většinou se dá tato volba najít někde v nastavení.
- **stáhněte si tahák** (třeba `tento <http://www.stdout.org/~winston/latex/latexsheet-a4.pdf>`_). Málokdo si hned zapamatuje všechny příkazy, jak psát nadpisy, kurzívou apod. Naštěstí vám to usnadní i tlačítka ve většině editorů.
- pokud nebudete vědet co a jak, může vám pomoci velmi dobře zpracovaná `wiki stránka pro LaTeX <https://en.wikibooks.org/wiki/LaTeX>`_.