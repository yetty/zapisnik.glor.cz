Pár rad do života od linuxáka
=============================

1. Pokud vám něco v životě funguje, raději se nesnažte to měnit.

2. Když vám v životě přestane něco fungovat, zamyslete se nad tím, zda to opravdu k životu potřebujete. Nakonec přežít se dá skoro s ničím.

3. Pokud už se rozhodnete v životě něco předělat, pamatujte, že harddisk zformátujete snadno vždy.

4. V životě nemáte zálohy - neformátujte!

5. Pokud budete formátovat, pamatujte si, že to nikdy nebude lepší, než před tím. Pokud se vám to bude zdát lepší, klamete jen sami sebe - zpět už to nevrátíte, tak se se snažíte přesvědčit, že teď je to lepší.

6. Nikdy není život bez much. Pokud mouchy nevidíte, asi vám je zakrývají mouchy jako velryba.

7. Velkou mouchu můžete rozdělit na sto malých.

8. Pokud máte před sebou jednu velkou mouchu, alespoň ji vidíte a máte pod dohledem. Uhlídáte sto malých?

9. Některých much se můžete zbavit - neberte na ně kulomet!

10. A pokud jednou nenabootujete a budete mít obrazovku černou, můžete si být jistí, že není předčasná a naštěstí ani modrá.
