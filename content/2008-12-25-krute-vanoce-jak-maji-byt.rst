Kruté Vánoce jak mají být
#########################

:tags: povídky

Obchod byl plný lidí. Prodavačky se za pokladnami mohly přetrhnou a dlouhá
fronta stejně neubývala. Všude svítila vánoční výzdoba, v rádiu hráli koledy.
Tu a tam se někdo v tom obchodě poznal, popřál si se sousedem veselé Vánoce, co
nejvíc zdraví a všeho nejlepšího a že se prý musí k sobě zajít někdy na
návštěvu.

Dveřmi proudily davy lidí, rodiny s dětmi, váhající mladí muži a slečny nevědíc
co svému milému dát pod stromeček.

„Tati a co dostanu k Vánocům?“ skákala holčička kolem svého otce, který tlačil
nákupní košík.

„To ti zlato přece nemůžu říct, to by pak nebylo žádné tajemství,“ usmál se muž
a pohlédl na svou ženu, „Nedá mi pokoje, ta naše uličnice malá“

Žena se nepatrně usmála hodila do košíku slané oříšky.

Rodina pomalu projížděla mezi regály, míjejíc spoustu věcí, na kterých mohla
malá nechat oči a nebylo jediné zajímavosti, které by si nevšimla a kterou by
nechtěla domů.

U pokladen se právě obořila prodavačka na malého kluka, který si svůj nákup
špatně spočítal a teď se nemohl doplatit. Bůh ví, za co všechno si na něm ta
paní vylévala svoji zlost, být o trochu mladší, kluk se dozajista rozbrečí. Teď
mu postupně přecházel po tváři strach a zlost. Nakonec se jeden muž stojící za
ním nabídl, že těch pár korun doplatí – že hocha zná a že on mu to určitě někdy
vrátí. Prodavačka si uvědomila, že teď už nemá proč na kluka křičet – ten
pánovi za ním poděkoval a se svým nákupem odběhl.

Pán a paní s malou holčičkou se právě dostali do dětské části obchodu, upravené
přesně tak, aby to co nejvíce děti zaujalo a aby zatoužily všechno co tu je k
mání mít doma.

Paní už nevydržela věčné žadonění dcerky o koupi toho a ještě tamtoho a zlostně
se na ní obořila. Holčička se rozbrečela a začala vyřvávat na celý obchod. Otec
ji za malou chvilku uchlácholil – nesmí zlobit, jinak by nic nedostala. To na
malou zabralo a chvilku byla potichu.

U dveří obchodu rozmlouvala nejspíše vedoucí s nějakým pánem, pak přikývla,
došla k jedné z pokladen a promluvila na prodavačku, co se u ní před chvilkou
nemohl ten kluk doplatit: „Maruš, chce tě nějaký pán. Stojí támhle u dveří –
jo, ten v té modré bundě. Prý je to vážné, jdi si s ním promluvit, já to tu na
tu chvilku vezmu za tebe.“

Když se vedoucí pak otočila, Maruš už tam s pánem nestála.

„Asi vyšli ven. Dobře udělali, u těch dveří hrozně překáželi,“ pomyslela si a
začala markovat zboží další zákaznici.

Vedle u pokladny stála starší paní a šeptem hluchým povídala známé ve frontě za
sebou nejnovější drby.

„A to jsem ti ještě, Jano, neřekla, že mladá paní Černá se rozvedla. Teď už to
vlastně není paní Černá, ani vám nevím, jak se teď jmenuje. Takhle před svátky.
Nu, toho jejího muže jsem neznala, ale asi ji musel dost trápit, když se
rozhodla takhle. Prý si o to požádala ona.“

O kus dál zrovna zaplatil pán se ženou a malou dcerou. Naskládali nákup do
tašek a vydali se domů.

„Marku, potřebovala bych ještě něco koupit v drogerii. Pobereš to sám? Přijdu
domů o pár minut déle.“

Muž přikývl, vzal tašky do rukou a vyšel s dcerou ven. Jeho paní se otočila a
vyšla z obchodu na druhou stranu.

Vedoucí zrovna volala na dalšího zaměstnance, ať jde na chvíli za ní k
pokladně. Že už je ta Maruš venku nějak dlouho, tohle vybavování, že jí bude
muset zatrhnout.

Paní vedoucí vyšla ven a když Marii nikde neviděla, tiše zaklela a poznamenala,
že to má u ní spočítaný, ať už se vůbec neobtěžuje vracet.

Později, už se skoro začínalo smrákat, daleko za městem se hajný vydal na
každodenní večerní obchůzku. Odvázal psa a pomalu se vydal po cestě do lesa.
Sněhu moc nebylo, tu a tam sice nějaký ležel, ale hajný si dobře pamatoval
časy, kdy ho bývalo mnohem víc.

„Svět jde do kytek, cítím to v kostech.“ zamručel si tiše pod vousy a hvízdnul
na psa, který už byl notný kus před ním.

V jednom malém bytě muž se svým dítětem začal zdobit stromeček. Podařilo se mu
letos sehnat krásný kousek a když ho konečně dozdobili, díval se na něj s
velkou pýchou. Kde je ale, k čertu, Pavla? Říkala, že půjde jen do drogerie.
Nervozně se podíval na hodiny, pak si řekl, že jí může přece zavolat. Vytáhl
mobil z kapsy a začal vyťukávat číslo.

V obchodě už dávno zavřeli. Jen vedoucí ještě v obchodě zůstala a dodělávala
poslední nutné papírování k uzavření dne. Vesele si mnula ruce, Vánoce jsou
skvělé období, říkala si. Prodá se toho jednou tolik co normálně.

Zazvonil telefon.

„Dobrý večer, tady Veronika Kučerová.“

„Dobrý den,“ ozval se z telefonu nervózní mužský hlas. „Zaměstnáváte prosím
Marii Dvořákovou?“

„Ano,“ odpověděla hned vedoucí. V mžiku se ji spojila na její dnešní předčasný
odchod. „Stalo se snad něco?“ už i její hlas zněl vyděšeně.

„Ano, vy to tušíte, že? Nepřišla dnes vůbec domů. Co se stalo?“ skoro křičel
onen muž do telefonu.

„Nějaký pán s ní chtěl dnes mluvit a pak už jsem ji neviděla.“ řekla paní
Kučerová.

V telefonu bylo dlouho ticho.

„Zavolám na policii,“ řekl muž a zavěsil.

V opuštěném domě na kraji lesa svítilo, což nebylo v tomhle domě zvykem. Patrně
vůbec nikdo netušil, že do tohoto domu ještě vede elektřina. Právě to dnes
přilákalo hajného, který kolem tohoto domu pravidelně chodil.

Teď stál uvnitř a spolu s policistou koukal na vnitřek pokoje. Stál tam krásně
ozdobený vánoční stromeček. Pak už snad jen věci, které dokázali i hajnému,
který si myslel, že v životě viděl hrůz dost, vyrazit dech.

Na židlích za stromkem seděli tři osoby. Nekoukaly na stromeček. Koukali se na
provaz visící od stropu dolů. Na tom visel muž a provaz tiše vrzal jak se tělo
pomalu houpalo. Třem postavám naproti to už nejspíše nevadilo, každá měla
uprostřed čela tmavou díru, která mluvila za vše.

„Skoro bych řekl, že toho mám pro dnešek dost a to se děsím, co mě bude čekat
na stanici.“ promluvil tichým hlasem policista. „Zdá se, že nebude problém těla
identifikovat, doklady u sebe mají a jestli je bude někdo živý postrádat, pak
není co řešit.“

Podíval se z okna, ve kterém chybělo sklo, ven na policejní vůz s blikajícím
majáčkem.

„Zabít dva lidi a svou manželku. Proč to ten pán Černý, k sakru, dělal?“
