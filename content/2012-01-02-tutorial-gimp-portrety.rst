Tutoriál: hrajeme si s portréty v Gimpu
#######################################

:tags: fotky

.. class:: intro

Instruktážní článek pro úpravu fotografií v editoru GIMP. Na myšlenku postupu
mne přivedl fotograf `Mike Shaw <https://plus.google.com/102518365620075109973/posts>`_,
který takto s oblibou portréty upravuje.

.. image:: images/2012-01-02-tutorial-gimp-portrety/jirka.jpg

Dlouho jsem nemohl vybrat žádnou fotografii, na které bych postup předvedl.
Nakonec padla volba na jednu z letního putování po Šumavě s Vaškem a Jirkou.
Doufám, že mi to Jirka odpustí. Každopádně mu vy odpusťte ten výraz. Je to focené
po třech dnech s batohy na zádech, po ránu, kdy byla docela zima.

1. Vybíráme fotografii
**********************

Na podobnou úpravu se hodí téměř jakákoliv fotka, kde máte obličej ve slušné
velikosti rozumně zaostřený. Moje vypadala původně takto:

.. image:: images/2012-01-02-tutorial-gimp-portrety/01.jpg

2. Ořez
********

Osvědčilo se mi hned zpočátku si fotku na hrubo oříznout. Jednak tím získám
lepší představu o tom, jak by měla vypadat ve výsledku, ale hlavně čím menší
fotografie, tím rychlejší jsou pak úpravy. Zvláště pokud už nemáte nejnovější
stroj.

.. image:: images/2012-01-02-tutorial-gimp-portrety/02.jpg

3. Převod do Č&B
*****************

Pokud chcete mít výsledek černobílý, není proč to oddalovat...

.. image:: images/2012-01-02-tutorial-gimp-portrety/03.jpg


4. Překrýváme černou
********************

V dalším kroku vytvoříme novou vrstvu, která nebude obsahovat nic jiného, než
černou barvu.

.. image:: images/2012-01-02-tutorial-gimp-portrety/04.jpg


5. Maska k černé vrstvě
***********************

K nové vrstvě vytvoříme ještě masku, díky které budeme části vrstvy schovávat.
Masku nastavíme na úplné krytí.

.. image:: images/2012-01-02-tutorial-gimp-portrety/05.jpg


6. Odkrýváme obličej
********************

Nyní začneme do masky černou barvou pomocí štětce kreslit tak, aby se nám
odkrýval obličej a vůbec části, které chceme mít zobrazené. Nemusíte si příliš
dělat hlavu s přesností.

.. image:: images/2012-01-02-tutorial-gimp-portrety/06.jpg


7. Rozmazáváme masku
********************

Pomocí Gaussovského rozostření masku rozostříme. Poloměr závisí na rozlišení
fotografie, je třeba si s tím chvíli hrát a laborovat.

.. image:: images/2012-01-02-tutorial-gimp-portrety/07.jpg


8. Duplikujeme základ
*********************

Následně základní vrstvu zduplikujeme a u nové vrstvy nastavíme režim na
"Násobení". Tím se nám fotografie jakoby ztmaví.

.. image:: images/2012-01-02-tutorial-gimp-portrety/08.jpg

9. Maska k násobné vrstvě
*************************

K nové vrstvě opět vytvoříme ještě masku s úplným krytím. Znovu do masky
malujeme černou barvou, tentokrát už ale pouze přes obličej. Opět si nemusíte
nechávat záležet na přesnosti, raději si zachovejte odstup od kraje.

.. image:: images/2012-01-02-tutorial-gimp-portrety/09.jpg

Tuto masku opět rozostřete. Poloměr rozostření dávám tak poloviční k tomu,
kterým jsem rozostřoval černou vrstvu.

Pomocí této vrstvy vznikne silnější nasvícení obličeje a skrytí okrajových
částí.


10. Hrajeme si s kontrastem
***************************

Podle vlastního cítění si můžeme pohrát s kontrastem a jasem v podstatě u všech
vrstev.

.. image:: images/2012-01-02-tutorial-gimp-portrety/10.jpg


11. Finální ořez
****************

Ještě doladíme ořez a umístění a už jsme skoro u cíle.

.. image:: images/2012-01-02-tutorial-gimp-portrety/11.jpg


12. Rámeček a finální úpravy
****************************

A tím jsme v podstatě hotovi. Ještě můžete provést finální úpravy - vyretušovat
dámám vrásky, doladit celkový kontrast a jas, doostřit, přidat rámeček a je to...

.. image:: images/2012-01-02-tutorial-gimp-portrety/12.jpg
