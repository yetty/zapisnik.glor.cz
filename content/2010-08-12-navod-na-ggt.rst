Návod na GGT
############

:tags: návod

.. class:: intro

Nejspíše i proto, že kdysi jsem provozoval web s informacemi o CSM (Czech
Soccer Manager - http://csmweb.net), se mě i teď, asi půl roku po skončení
činnosti webu, pořád dost lidí ptá jak se s tímto programem pracuje.

Na co je Generic Game Trainer (GGT)
***********************************

Pokud hrajete počítačové hry a občas brouzdnete po internetu a zavítáte na
weby o hrách najdete tam trainery. Trainery jsou programy, které vám dokáží
např. přidat suroviny ve strategiích, doplnit životy atd. GGT je univerzální
trainer, se kterým si můžete toto vše udělat. Ve všech hrách je postup zhruba
stejný, my si zde uvedeme příklad na hře CSM.


Návod na použití GGT u hry Czech Soccer Manager:
************************************************

1. `Stáhněte <http://www.slunecnice.cz/sw/generic-game-trainer/>`_ si GGT
2. Pokud jste si stáhli balík v zipu, rozbalte ho
3. Spuste gentrain.exe, nic zatím nemačkejte.
4. Spusťe CSM a načtěte hru (případně ji vytvořte)
5. Přepněte se zpět do GGT ([Alt] + [Tab])
6. Zmáčkněte tlačítko Refresh
7. Z nabídky vyberte CSM
8. Potvrďte výběr zmáčknutím tlačítka OK
9. Měli byste být v záložce Search (nahoře), pokud ne, přepněte se tam
10. Přepněte se zpět do CSM a zapamatujte si přesně kolik máte peněz
11. Přepněte se do GGT a zadejte do položky Value toto číslo
12. Stistkněte tlačítko Search (dole)
13. Pokud vám do výsledků skočilo více položek nebo jedna položka s pouze dvěmi sloupci pokračujte podle návodu dál. Pokud vám vyskočilo menší okno nebo ve výsledku je jen jedna položka s více sloupci než dvěma (Adress, Size, Value, Change) přeskočte na bod 17.
14. Přepněte se do CSM a změňte hodnotu svých peněz (např. pošlete hráče na hostování apod.)
15. Přepněte se do GGT a do políčka Value zadejte aktuální množství peněz.
16. Zmáčkněte Search.Vraťte se na bod 13 a tento postup opakujte do té doby, dokud nepřeskočíte na bod 17.
17. Pokud vám vyskočilo malé okno (Create Cheat) pokračujte dál, pokud ne, poklepejte 2x rychle na položku. Mělo by vám vyskočit menší okno. Pokud ne, vraťte se na bod 13 a vše znovu zkontrolujte.
18. Do položky Value v malém okně zadejte kolik peněz chcete. Pokud byste měnili údaj častěji, můžete si ho pojmenovat (Name).
19. Dejte OK a peníze máte přidané.

Stejným způsobem můžete rozšiřovat stadion, měnit výsledky v zápasech,
zlepšovat hráče, přidávat body do tabulek apod. Všechno se dělá podobně, ale
musíte mít větší trpělivost.
