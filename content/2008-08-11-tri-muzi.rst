Tři muži
########

:tags: povídky

Nad městem se ženili snad všichni čerti. Pršelo, blesky ozařovali oblohu co
chvíli, opravdu počasí, že by člověk ani psa nevyhnal. Je už tma, ve všech
oknech, v rodinných domcích, panelácích, i všelijakých ostatních přístřešcích
se svítilo. Jen dva tři se prodírají fujavicí. Jeden se ve tmě skoro ztrácí,
tak mnoho s ní má společného. Při druhém skoro jako by přicházelo lepší počasí.
Tma okolo něj nebyla tak hustá, ani vítr tolik nefoukal a člověk neprochladl
ani nepromokl.

Jdou tři muži městem. První jak tma sama, druhý opak toho prvního. A ten třetí?
Ach, ten bídný lidský červ, jen bídný život, vyhlídky na lepší zítřky a trochu
bláznovství ho ženou dál. První i druhý jdou a vědí kam. Počasí je netrápí,
šaty je nestudí. Jen třetí co chvíli nadává na počasí a myslí na návrat.
Návrat, ale kdež, vždyť není kam se vrátit, všechny mosty už jsou dávno
spálené.

Uprostřed města je autobusová zastávka. Člověk k ní dorazí jako první a vděčný
za přístřešek se schová před deštěm. Za chvíli přicházejí i oni dva muži. Jeden
od východu, druhý ze západu. Když se poprvé uvidí, oběma jim přelétne přes tvář
úsměv, prvnímu úsměv trochu krutý, druhému spíše smutný. Pak vejdou dovnitř.

„Dobrý večer,“, praví muž vcházejíc. Na sobě má oblek, který se má zvláštní
tvary, co však vše přebíjí je pouhá černá.

„Dobrý, u všech bláznů, kde to žijete? Já venku vidím jen nadělení boží.“,
odvětí člověk, který už sedí na lavičce uvnitř zastávky a snaží se nedotýkat
mokrých studených šatů.

„S tím Bohem opatrně,“ poznamenal nový příchozí. Člověk se po něm podívá. Je si
skoro jist, že jediné co zahlédl byl bílý šat, jakmile se ale podívá znova vidí
jen nevýraznou šeď.

„Ale, jděte, kdo by dnes věřil v Boha?“ usměje se temný muž.

Zvláštní, pomyslí si opět člověk, docela určitě byl šat toho muže celý černý. A
teď je šedý – úplně stejný jak šat druhého příchozího. Podívá se jim do tváře,
se snahou zjistit nějaké objasnění této věci. Kouká po prvním, kouká na
druhého.

Ne to není možné, ano, teď ho vidím docela jasně. Podívám se do tváře druhému,
sedí po levé straně, já uprostřed, třetí muž vpravo. Koukají do země. Ano, teď
ho vidím. Ano v té tváři je něco známého, to bylo u toho prvního muže také.
Také? Jak ale vypadal vůbec první muž?

Člověk se na něj rychle podívá. Ano, sedí tam pořád, je stejný. To jen ta tvář
mi nějak vypadla.

Muž vpravo se přestane na chvíli dívat do země a otočí se na člověka.

„Proč si nevezmete na sebe suché šaty?“

Člověk nechápavě zamžourá očima a chvíli přemýšlí, zda se mu to nezdálo. Ale
ne, ta tvář se na něj pořád tázavě dívá, neostrá ve slabém osvětlení pouličních
lamp.

„Rád bych, ale nemám žádné oblečení, krom toho co mám na sobě mokré.“

„Ta brašna vedle vás snad není vaše?“ zeptá se muž udiven.

Člověk se podívá vedle sebe. Brašna tam opravdu je, člověk nevycházejíc z údivu
do ní nahlédne. Jsou tam šaty, suché. Jako by ani ta brašna nikdy v dešti
nebyla. A proč by také byla, pomyslí si muž, docela jednoduše ji tu někdo
zapomněl. Že jsem si jí nevšiml dříve. Podívá se po těch dvou neznámých, ale ti
už tu nejsou.

Člověk ze sebe rychle shodí své mokré šaty a obleče si nové suché. Jsou pěkné,
teplé a skvěle sedí. To tu určitě někdo přichystal akorát pro mne, zasní se
člověk, nějaký anděl. Staré šaty mu najednou připadají neznámé a cizí. Ne,
tyhle šatu jsou stvořeny jen pro mne. Nechám si je.

„Necháte si je? Kdo vám je daroval?“

Člověk se překvapeně otočí. Vlevo vedle něj sedí muž v bílém rouchu. Člověk
hanbou sklopí zrak. Už už chce něco říct a znovu vzhlíží k bílému muži. Ten tam
již není.

Než aby nad tím člověk přemýšlel, nechá se ukolébat dopadajícími kapkami deště
a pomalu, tam na autobusové zastávce, usíná.

Probudí ho až hlasitá rána. To asi blesk uhodil někde blízko do stromu, pomyslí
si. Na spánek to už ale nevypadá. Pomalu otevře oči. Muži zase sedí na svých
místech – oba stejně šedí a nezapamatovatelní.

„Spal jste dobře?“, ptá se jeden z nich, zrovna ten co sedí vpravo.

„Děkuji za optání, ale moc ne. Zdá se, že noc moc nepostoupila“

„Nepostoupila, nepostoupí. A zdá se i ve vaší hlavě není o moc lepší nálada,
než venku počasí“ praví druhý muž.

„Jak to víte?“ podiví se člověk.

„Inu, je vám to vidět na tváři.“

„Ano, ano, ale každý zbouraný most jde znovu postavit. Víte to?“ ujme se slova
zase muž vpravo.

„Postavit to co se mi podařilo v životě zbourat?“, podiví se člověk.

„Ano i to lze. Ale není to vždy to nejlepší řešení,“ namítá muž vlevo.

„Proč by nebylo, vždyť je dobré napravit to, co člověk zkazí.“

„To by bylo krásné,“ promluví opět člověk a dívá se dveřmi ven s trochu
nepřítomným výrazem.

„Pomohu vám,“ nabídne muž vpravo.

Člověk se rychle vrací zpět nohama na zem: „Pomoci mně? Myslím, že už to nejde.
A vůbec, na co se vracet ke starým mrtvým věcem.“

„Chcete nechat věci tak jak jsou?“ zeptá se muž vlevo.

Člověk pomalu přikývne.

„Pak začnete znovu. Budete opět žít, možná lépe než předtím, ale vše skončí
stejně, nebo spíše ještě hůř.“

Člověk mlčky přemýšlí.

„I to by bylo možné. Začít nový život. Nemyslím si, že by to bylo všechno tak
špatné. Nekoukejme se přece na svět tak černě. Vždyť vždy lze znovu začít.
Anebo se vrátit.“

Člověk se probere ze svého zamyšlení: „Ne, už nechci znovu začínat. Chci
zpátky.“

Muž vpravo se lehce usměje.

„Nic není snazšího, stačí chtít. Pomohu vám.“

Postava vlevo mlčky zavrtí nesouhlasně hlavou, chystá se něco říct, ale to už
promluví člověk, s nadějí v hlase.

„Opravdu mi pomůžete? Jak?“

„Inu, třeba hned. Jenom stačí opravdu chtít.“

Tu už muž vlevo promluví, v hlase jasný nesouhlas a lítost.

„Nedělejte, nic nelze mít hned. Spěch působí jen bolest, sobeckost jen zármutek
a vlastní cíle končí v temnotě.“

Člověk ho neposlouchá. Má opět svoji snovou tvář, nepřítomný výraz. Vrácení
zpět. Přenesení za všechny ty spálené mosty. Ó bože, nic víc, jen to.

„Chci!“

„Ať se stane.“ řekne muž vpravo a začne se smát. Směje se krutě. A člověk se
vrací. Vrací se zpět, přes hluboké rokle. Tam, kde chtěl znovu zkusit, to co se
poprvé nepovedlo.
