<!DOCTYPE html>
<html>
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport"
        content="width=device-width, initial-scale=1.0">

  <link rel="stylesheet" href="http://zapisnik.glor.cz/theme/css/vendor.css">
  <script src="http://zapisnik.glor.cz/theme/js/vendor.js"></script>

  <title>Pohled z Černé věže - zapisnik.glor.cz</title>
</head>
<body>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
    (i[r].q=i[r].q||[]).push(arguments)},i[r].l=1*new Date();a=s.createElement(o),
    m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-2063092-11', 'glor.cz');
  ga('send', 'pageview');
</script>

<div class="wrapper">
  <div class="container">
  <h1>Pohled z Černé věže</h1>
  <span class="date">2010/03/07</span>
  <div class="article">
    <p>Tak ty jsi tu poprvé? Musíš mi dovolit, abych tě tu trochu provedl. Tohle
nádraží má sice také své kouzlo, které bys dozajista objevil, zvláště pokud bys
tu stál déle s batohem na zádech a pozoroval lidi, kteří vždy vezmou za špatnou
stranu dveří. Taková místní tradice, folklor, víš. Dělat si věci po svém,
hlavně jinak než normálně.</p>
<p>Raději tě vezmu někam, kde to na tebe dýchne historií. Nu, vidím, jak se na mne
díváš, asi nestojíš o žádný výklad, takových sis jistě už vyposlechl spoustu.
Já ti ukážu něco, co ani slov nepotřebuje, stačí se procházet a pozorně dívat.</p>
<p>Je to odsud docela štreka, ale ty jsi zvyklý chodit, že? To jsem rád. Tady toho
uvidíš spoustu zajímavého, začneš u žebráků hned přede dveřmi. V dnešním světě
mi dávají určitou jistotu, ti tu budou, ať přijdeš večer nebo ráno, v létě nebo
v zimě. Prostě vždycky.</p>
<p>A až projdeš tímhle parkem a dostaneš se do škaredého světa šedivého betonu,
nezapomeň se dívat, kolik lidí projde kolem tebe s prázdným výrazem na tváři.
Ti tu žijí celý život, ale nikdy neuvidí tolik jako ty dnes.</p>
<p>Cože? Co to stojí tamhle za zrůdu, která připomíná trochu most, je to zvláštně
barevné a ještě jsi to nikde neviděl? Taky nevím. Ale to by sis zvykl, kdybys
tu žil. Takových věcí, kterým neporozumíš, je tu spousta. Asi nejenom tady, to
tak nějak všude.</p>
<p>Ale teď zbystři, konečně se dostáváme do míst, kde je to zajímavé. Na semaforu
už je zelená, teď pořád rovně, trochu do kopce. Za chvíli tam budeme. Kde?
Počkej, uvidíš.</p>
<p>Teď je tu rušno, ale nejhezčí je tahle ulička pozdě večer nebo hodně brzy ráno,
kdy tu není ani živáčka. Už jen pár kroků a vylezeme na náměstí, na kterém si
naši předci nechali záležet.</p>
<p>A musí se nechat, že se jim povedlo. Projdeš kolem lékárny zachované ještě z
dob baroka, zvedneš zrak a uvidíš pýchu města - Černou věž. Ano, ano, tam tě
chci dovést. Co je to za kostel? Pěkný, že? Ten tu postavili jezuiti, které si
pak můžeš prohlédnout mumifikované v katakombách. Nic pro slabší žaludky, ale
mládež je dnes zvyklá na horší věci.</p>
<p>Hned vedle věže stojí radnice, taky pěkná, jen co je pravda. Teď už vylezeme
nahoru, osmdesát jedna metrů a nějaké drobné. Schody si můžeš schválně
spočítat, je jich dost.</p>
<p>Nějak mi hekáš a funíš, není to jen tak sem vylézt, co? Ale pojď, už jsme nahoře.</p>
<p>Odsud uvidíš všechno. Pěkně jako na dlani. Pohled z Černé věže v Budějovicích
se tomu nemůže rovnat. Na téhle straně máš pohled na Šumavu; kam se hrabe
člověk na to, co stvořil Bůh. Odsud je krásná, ale to není nic proti tomu, když
jsi přímo uprostřed ní. Tamta špičatá hora – to je Ostrý. Ale na něj je mnohem
hezčí pohled z jiné strany, to mi věř. Tam pak člověku dojde, proč se mu říká
prsa Matky boží, tady ne.</p>
<p>Když si popojdeš na další stranu věže, uvidíš pěkně celé město i monumenty,
kolem kterých jsme neprošli. Bílá věž. Hned u ní krásný kostel, Narození Panny
Marie se, tuším, jmenuje. Ten mám úplně nejraději. O kousek vedle je další
kostel, kostel svatého Vavřince. Ale tam už se teď neslouží.</p>
<p>Ještě se porozhlédni… Nevím jak tobě, mně už tu začíná být chladno a nějak se
nám zdvihá vítr. Možná se ještě zatáhne a začne sněžit. Lidé zalezou do tepla
svých domovů. Ve městě na chvíli zavládne klid a ticho, nikoho neuvidíš nikam
pospíchat. A to ti povím, jednou z mých největších radostí je, procházet se pak
v šeru večera. Uprostřed pomalu se snášejících vloček. Tichými uličkami. A
pozorovat to, co tak snadno jako v Klatovech jinde nespatříš.<sup id="sf-pohled-z-cerne-veze-1-back"><a href="#sf-pohled-z-cerne-veze-1" title="…ale jo, spatříte. Tenhle konec jsem trochu přehnal s vědomím toho, že je to povinná slohovka. Takže to neberte jako můj osobní názor, v Klatovech se nestuduje blaze." class="simple-footnote">1</a></sup></p>
<ol class="simple-footnotes"><li id="sf-pohled-z-cerne-veze-1">…ale jo,
spatříte. Tenhle konec jsem trochu přehnal s vědomím toho, že je to
povinná slohovka. Takže to neberte jako můj osobní názor, v Klatovech se nestuduje blaze. <a href="#sf-pohled-z-cerne-veze-1-back" class="simple-footnote-back">↩</a></li></ol>
  </div>



    <h2>Další podobné články: </h2>
    <p>
        <a href="http://zapisnik.glor.cz/vandrovali-hudci.html">Příběh stromu</a>,         <a href="http://zapisnik.glor.cz/cerny-pasazer.html">Černý pasažér</a>,         <a href="http://zapisnik.glor.cz/a-tak-jsme-to-prezili.html">A tak jsme to přežili</a>,         <a href="http://zapisnik.glor.cz/vcerejsi-pribeh.html">Včerejší příběh</a>,         <a href="http://zapisnik.glor.cz/velikonoce-2011.html">Velikonoce 2011: místy přísně střeženými</a>,         <a href="http://zapisnik.glor.cz/potucky.html">Potůčky a potoky</a>,         <a href="http://zapisnik.glor.cz/venkov.html">Venkov</a>,         <a href="http://zapisnik.glor.cz/po-domazlicku.html">Po Domažlicku</a>,         <a href="http://zapisnik.glor.cz/jeden-den-fyzikou-i.html">Reportáž z MatFyzu</a>,         <a href="http://zapisnik.glor.cz/krute-vanoce-jak-maji-byt.html">Kruté Vánoce jak mají být</a>    </p>

    <div class="footer">
      Zapisuje <a href="https://www.judakaleta.cz/">Juda Kaleta</a>.<br>
      <small>Veškerý obsah stránek je publikován pod licencí <a href="http://creativecommons.org/licenses/by-nc/3.0/deed.cs">Creative Commons BY-NC</a>.</small>
    </div>
  </div>
</div>

<script>
  $(document).ready(function() {
    $("img").unveil(300);
  });

  $('body').flowtype({
    minFont: 15,
    maxFont: 24,
    fontRatio: 30
  });
</script>
</body>
</html>