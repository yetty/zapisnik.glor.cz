<!DOCTYPE html>
<html>
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport"
        content="width=device-width, initial-scale=1.0">

  <link rel="stylesheet" href="http://zapisnik.glor.cz/theme/css/vendor.css">
  <script src="http://zapisnik.glor.cz/theme/js/vendor.js"></script>

  <title>Rozhovor: Jeff Michelmann - zapisnik.glor.cz</title>
</head>
<body>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
    (i[r].q=i[r].q||[]).push(arguments)},i[r].l=1*new Date();a=s.createElement(o),
    m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-2063092-11', 'glor.cz');
  ga('send', 'pageview');
</script>

<div class="wrapper">
  <div class="container">
  <h1>Rozhovor: Jeff Michelmann</h1>
  <span class="date">2011/06/03</span>
  <div class="article">
    <p class="intro">Jak bylo slíbeno, na světě je i druhý rozhovor. Je tomu předchozímu velmi
podobný, nicméně doufám, že i přesto bude dostatečně zajímavý. Opět jde o
autora ve stylu &quot;space-artu&quot; - Jeffa&nbsp;Michelmanna.</p>
<p>Možná poznamenám, jak jsem k němu vlastně přišel.
Před delší dobou jsem narazil na jeho obrázek <a class="reference external" href="http://gucken.deviantart.com/art/Starry-Night-146233028">Starry
Night</a> a bez valného
zjišťování informací o autorovi jsem si ho dal jako pozadí na plochu. Když jsem
pak přemýšlel, o čem zajímavém psát, napadlo mne najít autora a udělat s ním
rozhovor. Jak vidíte, zdařilo&nbsp;se.</p>
<blockquote>
<p>Pokud se vám obrazová příloha zamlouvá, můžete se podívat i na <a class="reference external" href="http://gucken.deviantart.com/">profil na
serveru DeviantArt</a>.</p>
<p>Dalším pokračováním vaší cesty za uměním můžou být <a class="reference external" href="http://www.gtgraphics.de/gtgv4/">oficiální
stránky skupiny&nbsp;GTGraphics.de</a></p>
</blockquote>
<p class="question">Můžeš se nám krátce představit? Odkud jsi, co tě&nbsp;baví&#8230;</p>
<p>Jmenuji se Jeff Michelmann a narodil jsem se v Mnichově zhruba před 23 lety.
Jsem grafik samouk, pro&nbsp;radost.</p>
<img alt="" src="http://zapisnik.glor.cz/theme/img/loader.gif" data-src="images/2011-06-03-rozhovor-jeff-michelmann/jeff.jpg" />
<p class="question">Kdy jsi začal dělat do umění a co tě k tomu přivedlo? A proč jsi se zaměřil
zrovna na&nbsp;&quot;space-art&quot;?</p>
<p>Myslím, že jsem si svůj kladný postoj k tomuto druhu umění vytvořil už jako
dítě, když jsem byl v tom věku, kdy děti milují sbírání herních karet. Možná že
znáte Magic the Gathering, tak tím jsem s kamarády žil, když mi bylo okolo 12&nbsp;let.</p>
<img alt="" src="http://zapisnik.glor.cz/theme/img/loader.gif" data-src="images/2011-06-03-rozhovor-jeff-michelmann/love_is_the_air.jpg" />
<p>Samozřejmě jsem sbíral tyto karty kvůli hře a kvůli
tomu, že tu hru hráli všichni, ale když se podívám zpět, mohl bych říct, že
jsem je sbíral i kvůli tomu, jak byly&nbsp;potištěné.</p>
<p>To, že se umění stává součástí mého života jsem si neuvědomoval do té doby, než
jsem potkal Tobiase Roetsche (mého kolegu a velmi dobrého přítele) v online
vesmírné hře, která se jmenovala Freelancer, v roce&nbsp;2004.</p>
<p>Vždycky jsem byl fascinovaný vesmírem a když jsem se rozhodl, že budu dělat
grafiku, tvoření &quot;space-art&quot; přišlo samo od&nbsp;sebe.</p>
<p class="question">Jak dlouho ti trvalo se něco takového&nbsp;naučit?</p>
<p>No, grafiku jsem začal dělat od roku 2004 a od té doby se stále učím. Nemyslím,
že bych někdy mohl říct, že už jsem se naučil vše, protože cokoli v umění
děláte je součást procesu, ve kterém se&nbsp;zlepšujete.</p>
<p>A to může být trochu děsivé, vědět, že někde existuje strop, kterého když
dosáhnete, přestanete se zlepšovat a bude vaším&nbsp;omezením.</p>
<p class="question">Máš nějaké vzory? Nějakého malíře, grafika,&nbsp;umělce?</p>
<p>Prvním z nich je Tobias Roetsch, který mi pomohl stát se grafikem, jakým jsem
dnes. Oba <a class="reference external" href="http://www.gtgraphics.de">spolupracujeme na svém webu</a>, kde se
můžete podívat na některé naše&nbsp;práce.</p>
<img alt="" src="http://zapisnik.glor.cz/theme/img/loader.gif" data-src="images/2011-06-03-rozhovor-jeff-michelmann/blown_to_bits.jpg" />
<img alt="" src="http://zapisnik.glor.cz/theme/img/loader.gif" data-src="images/2011-06-03-rozhovor-jeff-michelmann/first_sunshine.jpg" />
<p>Pak opravdu obdivuji výtvarníky, kteří zkusili vrátit něco zpátky svým fanouškům
a společnosti. Když bych měl jmenovat, pak bych zmínil třeba <a class="reference external" href="http://digital-bobert.cgsociety.org/gallery/">Bobby
Chiu</a>,
<a class="reference external" href="http://slide.cgsociety.org/gallery/">Helen Rusovich</a>
a <a class="reference external" href="http://algenpfleger.deviantart.com/">Johannes Voβ</a>.</p>
<p>Nejen že jsou neuvěřitelně zkušení, ale kvůli publikování různých tutoriálů, návodů
a tipů jak se stát lepším umělcem, věřím, že tito lidé a kdokoli, kdo dělá to
samé, si opravdu zaslouží&nbsp;obdiv.</p>
<p>Samozřejmě je zde ještě mnoho dalších výtvarníků, kteří si to samé zaslouží pro
kvality, které&nbsp;mají.</p>
<p class="question">Stejná otázka zas a pořád dokola: kde hledáš&nbsp;inspiraci?</p>
<p>Možná to bude znít jako ohromné klišé, ale získávám inspiraci z života samého.
Všechno, co vidíte, vás inspiruje, přestože je to denní&nbsp;rutina.</p>
<img alt="" src="http://zapisnik.glor.cz/theme/img/loader.gif" data-src="images/2011-06-03-rozhovor-jeff-michelmann/hemisphere.jpg" />
<p class="question">Kolik času obvykle strávíš prací, než o dílu prohlásíš, že je&nbsp;hotové?</p>
<p>No, to velmi záleží na tom, na čem zrovna pracuji. Někdy nejsem s obrázkem
spokojený a ten pak leží v počítači po celé týdny nebo dokonce
měsíce. Říkával jsem, že mi obvykle trvá kolem 20 hodin, než dílo dokončím, ale
skutečný potřebný čas může být hodně&nbsp;odlišný.</p>
<p class="question">Který ze svých kousků bys doporučil? Které jsou podle tebe nejvíce&nbsp;vydařené?</p>
<p>Mými nejznámějšími jsou <a class="reference external" href="http://gucken.deviantart.com/art/Love-is-in-the-air-78229048">Love is in the
air</a> a <a class="reference external" href="http://gucken.deviantart.com/art/Starlit-Night-52427606">Starlit
Night</a>. Ale ta, na
které jsem nejvíce pyšný, jsou asi <a class="reference external" href="http://gucken.deviantart.com/art/Blown-To-Bits-138432534">Blown To
Bits</a> a <a class="reference external" href="http://gucken.deviantart.com/art/First-Sunshine-165589690">First
Sunshine</a>.</p>
<p>No upřímně, u každého díla se najde něco, na co jsem trochu hrdý. Může to znít
špatně, ale opravdu musíte mít rádi svoje výtvory. Když ne vy, kdo&nbsp;jiný?</p>
<img alt="" src="http://zapisnik.glor.cz/theme/img/loader.gif" data-src="images/2011-06-03-rozhovor-jeff-michelmann/starry_night.jpg" />
<p class="question">Už jsi měl nějaký významnější úspěch se svojí tvorbou? Nebo stále&nbsp;čekáš?</p>
<p>Samozřejmě mám několik cílů, kterých jsem zatím nedosáhl. Ale to převážně
znamená, že stále můžu jít a zkusit jich&nbsp;dosáhnout.</p>
<p>Přesto jsem zažil několik okamžiků, které mi daly pocit úspěchu. Například, na
vesmír zaměřené GTGraphics.de (Tobiasova a moje galerie) bylo právě oficiálně
zveřejněné Microsoftem pro Windows 7 <em>(jako zdroj pozadí na plochu, poznámka
redakce)</em>.</p>
<p class="question">Jaké používáš nástroje pro vytváření grafiky? Jakému software dáváš&nbsp;přednost?</p>
<p>Nyní používám hlavně Adobe Photoshop a tablet&nbsp;Wacom.</p>
<p class="question">Máš nějaké plány do budoucnosti? Výstavu, revoluční
výtvor? Nějaké dosud neuskutečněné&nbsp;sny?</p>
<p>Mým jediným snem je stát se lepším výtvarníkem. Nějaké revoluční dílo by bylo
samozřejmě pěkné, ale pokud se budu dále zlepšovat, budu&nbsp;spokojený.</p>

  </div>



    <h2>Další podobné články: </h2>
    <p>
        <a href="http://zapisnik.glor.cz/rozhovor-jesper-ullbing.html">Rozhovor: Jesper Ullbing</a>,         <a href="http://zapisnik.glor.cz/rozhovor-patrick-macharovsky.html">Rozhovor: Patrick Macharovský</a>,         <a href="http://zapisnik.glor.cz/rozhovor-robert-nieto.html">Rozhovor: Robert Nieto</a>    </p>

    <div class="footer">
      Zapisuje <a href="https://www.judakaleta.cz/">Juda Kaleta</a>.<br>
      <small>Veškerý obsah stránek je publikován pod licencí <a href="http://creativecommons.org/licenses/by-nc/3.0/deed.cs">Creative Commons BY-NC</a>.</small>
    </div>
  </div>
</div>

<script>
  $(document).ready(function() {
    $("img").unveil(300);
  });

  $('body').flowtype({
    minFont: 15,
    maxFont: 24,
    fontRatio: 30
  });
</script>
</body>
</html>