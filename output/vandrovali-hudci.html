<!DOCTYPE html>
<html>
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport"
        content="width=device-width, initial-scale=1.0">

  <link rel="stylesheet" href="http://zapisnik.glor.cz/theme/css/vendor.css">
  <script src="http://zapisnik.glor.cz/theme/js/vendor.js"></script>

  <title>Příběh stromu - zapisnik.glor.cz</title>
</head>
<body>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
    (i[r].q=i[r].q||[]).push(arguments)},i[r].l=1*new Date();a=s.createElement(o),
    m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-2063092-11', 'glor.cz');
  ga('send', 'pageview');
</script>

<div class="wrapper">
  <div class="container">
  <h1>Příběh stromu</h1>
  <span class="date">2013/01/06</span>
  <div class="article">
    <p class="intro">Tak jsem zas po čase psal sloh na objednávku. Z odevzdání nakonec sešlo. Možná
to bylo dobře, protože jsem s elegancí ignoroval zadání a z celého odstavce si
vzal jedinou větu: &quot;Napište příběh stromu&#8230;&quot; Námět na vypravování je zřejmý. A
pokud ne, máte dole&nbsp;video.</p>
<p>Vítr, který bere čepice, deštníky i špatně pověšené prádlo, svištěl po holých
polích a stráních a když se mu na mezi tu a tam postavil do cesty strom,
hlasitě mu spílal a lomcoval s ním, až větve&nbsp;sténaly.</p>
<p>Jednou takovou cestou se k městu blížili dva muži. Šli skrčení a zachumlaní do
svých pláštů, ruce schované do rukávů a hlavu co nejhlouběji v čepici. Rychle
scházeli dolů z kopců až k řece, kde se mezi stromy vítr přece jen trochu&nbsp;utišil.</p>
<p>&quot;Bratře, co tento strom? Není to ten pravý? Statný javor, krásné dřevo!&quot;
promluvil ten vyšší z nich, jen co v závětří popadli dech. &quot;Javor! Jako dělaný
na nové housle. A že bychom je už&nbsp;potřebovali.&quot;</p>
<p>&quot;Inu proč ne,&quot; prohlásil druhý. Byl o něco menší, mluvil pomaleji a působil
rozvážněji. Zato ten první už poskakoval kolem stromu, s úsměvem si ho
poměřoval a vesele si u toho něco&nbsp;pobrukoval.</p>
<p>&quot;Járo, ty budou hrát!&quot; volal zpoza&nbsp;stromu.</p>
<p>Náš druhý muž, Jára, se jen usmál a položil svůj pytel na zem, aby vyndal
potřebné nářadí. Za chvíli už stál se sekerou v ruce u stromu a přemýšlel, jak
strom pokácet. Zhluboka se nadechl a zasadil první&nbsp;ránu.</p>
<p>Překvapeně však položil sekeru na zemi: &quot;Neslyšel jsi něco, Míro? Skoro bych se
vsadil, že jsem slyšel ten strom&nbsp;zavzdychat.&quot;</p>
<p>&quot;Ale, něco se ti zdálo. To asi&nbsp;vítr.&quot;</p>
<p>Jára pokrčil ramena a napřáhl se k druhé&nbsp;ráně.</p>
<p>&quot;Míro, pojď sem! To jsem&nbsp;blázen…&quot;</p>
<p>&quot;Co zas?&quot; odvětil otrávených hlasem, &quot;zase jsi&nbsp;něco…&quot;</p>
<p>Pak překvapeně zmlkl. Na hnědé kůře stromu byly dobře vidět údery, které sekyra
do dřeva zasadila. Kraje rány se rychle zabarvovaly do červena. Pramínek si
pomalu razil cestu dolů po&nbsp;kmeni.</p>
<p>&quot;Vždyť to je krev,&quot; podivil se&nbsp;Jára.</p>
<p>&quot;Ale, špatně jsi sekl! To je jenom míza. Půjč mi to,&quot; nedal se Míla, vytrhl
bratrovi sekeru z rukou a zasadil stromu třetí&nbsp;ránu.</p>
<p>&quot;Nesekej!&quot;</p>
<p>Míla polekaně uskočil od&nbsp;stromu.</p>
<p>&quot;Nesekejte!&quot; ozvalo se znovu a člověku se zdálo, že to ani nikdo nemluví, že to
jen vítr ve větvích zní jako lidský hlas, &quot;vždyť já nejsem dřevo. Jsem krev a
tělo, tak jako&nbsp;vy.&quot;</p>
<p>Bratři začali vystrašeni couvat ke stráni, kde měli položené své&nbsp;věci.</p>
<p>&quot;Nebojte se. Jsem zakletá dívka z nedalekého města. Matka mne zaklela, když
jsem vodu brala. Když jsem vodu brala a s milým&nbsp;postála.&quot;</p>
<p>Muži už ale na nic nečekali a i se svými věcmi utíkali nahoru po stráni, zpět
na&nbsp;cestu.</p>
<p>&quot;Jděte, hudci, jděte,&quot; slyšeli, jak hlas za nimi volá, &quot;jděte a zahrajte mé
matce u dveří. Zahrajte o její&nbsp;dceři!&quot;</p>
<iframe width="480" height="360" src="http://www.youtube.com/embed/ETaAygl_5wg"
frameborder="0" allowfullscreen></iframe>
  </div>



    <h2>Další podobné články: </h2>
    <p>
        <a href="http://zapisnik.glor.cz/pohled-z-cerne-veze.html">Pohled z Černé věže</a>,         <a href="http://zapisnik.glor.cz/cerny-pasazer.html">Černý pasažér</a>,         <a href="http://zapisnik.glor.cz/vcerejsi-pribeh.html">Včerejší příběh</a>,         <a href="http://zapisnik.glor.cz/venkov.html">Venkov</a>,         <a href="http://zapisnik.glor.cz/jeden-den-fyzikou-i.html">Reportáž z MatFyzu</a>,         <a href="http://zapisnik.glor.cz/krute-vanoce-jak-maji-byt.html">Kruté Vánoce jak mají být</a>,         <a href="http://zapisnik.glor.cz/cesta-domu.html">Cesta domů</a>,         <a href="http://zapisnik.glor.cz/seminarni-prace-nyrsko.html">Seminární práce z dějepisu</a>,         <a href="http://zapisnik.glor.cz/v-pasti.html">V pasti</a>,         <a href="http://zapisnik.glor.cz/o-holce-z-peronu.html">O holce z perónu</a>    </p>

    <div class="footer">
      Zapisuje <a href="https://www.judakaleta.cz/">Juda Kaleta</a>.<br>
      <small>Veškerý obsah stránek je publikován pod licencí <a href="http://creativecommons.org/licenses/by-nc/3.0/deed.cs">Creative Commons BY-NC</a>.</small>
    </div>
  </div>
</div>

<script>
  $(document).ready(function() {
    $("img").unveil(300);
  });

  $('body').flowtype({
    minFont: 15,
    maxFont: 24,
    fontRatio: 30
  });
</script>
</body>
</html>