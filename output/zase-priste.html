<!DOCTYPE html>
<html>
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport"
        content="width=device-width, initial-scale=1.0">

  <link rel="stylesheet" href="http://zapisnik.glor.cz/theme/css/vendor.css">
  <script src="http://zapisnik.glor.cz/theme/js/vendor.js"></script>

  <title>Zase příště - zapisnik.glor.cz</title>
</head>
<body>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
    (i[r].q=i[r].q||[]).push(arguments)},i[r].l=1*new Date();a=s.createElement(o),
    m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-2063092-11', 'glor.cz');
  ga('send', 'pageview');
</script>

<div class="wrapper">
  <div class="container">
  <h1>Zase příště</h1>
  <span class="date">2008/10/18</span>
  <div class="article">
    <img alt="Výhled směrem k Úborsku, myslím." src="http://zapisnik.glor.cz/theme/img/loader.gif" data-src="images/2008-10-18-zase-priste/uvod.jpg" />
<p>Na cestě stál vůz. Nebyl schopen jet dál, to co bývalo kolem, už kolem rozhodně
nebylo. Tlouštík právě slezl z kozlíku a začal lamentovat nad svým neštěstím.
Jen zázrakem vůz ještě stál, málo chybělo k tomu, aby se skutálel dolů k&nbsp;potoku.</p>
<p>„Zdravím vás, příteli,“ vynořil jsem se z křovin a pozdravil nešťastníka. Ten
nadskočil a&nbsp;zbledl.</p>
<p>Nedivil jsem se mu, věděl stejně dobře jako já, v jaké je kraji. Nezřídka se
stávalo, že ten, kdo se tudy vydal, nedojel tam kam chtěl, ale zůstal ležet
vedle cesty s podřezaným hrdlem a o kousek dál stál jeho vůz dříve plný
vzácného&nbsp;zboží.</p>
<p>„Také vás zdravím a doufám, že víte co znamená slovo přítel – nevím, zda mi tak
můžete&nbsp;říkat.“</p>
<p>„Nebojte se, nejsem ten, koho se bojíte. Vidím, že jste v nesnázích. Můžu nějak&nbsp;pomoci?“</p>
<p>„Kolo u vozu mám na kusy. Tady mi asi moc nepomůžete, pokud tedy náhodou nemáte
doma malou dílnu.“ poznamenal s dávkou&nbsp;sarkasmu.</p>
<p>„Nevím, jestli vám to pomůže, ale asi o míli dál stojí podobný vůz, bojím, se
že vlastníkovi už bude jedno, jestli mu jedno kolo&nbsp;ubude.“</p>
<p>„Myslíte, že by šlo kolo&nbsp;nahradit?“</p>
<p>„Myslím, že to nebude problém, pomůžu&nbsp;vám.“</p>
<p>„Opravdu? A mohl byste mi to kolo přinést? Víte, mám tu drahé věci a nechat je
tu jen tak stát, to si nemohu&nbsp;dovolit.“</p>
<p>Trochu jsem se usmál: „Tady v těch končinách je úplně jedno, jestli tu necháte
vůz stát nebo u něj budete. V druhém případě vás to může bolet o trochu více.
Než bych se vrátil, to je půl hodiny a vy můžete být už nahoře u&nbsp;pánbíčka.“</p>
<p>Tlouštíkovi vidina brzké smrti na zdravé barvě nepřidala a začal se tvářit
trochu&nbsp;sklesle.</p>
<p>„Pučte mi jednoho svého koně, na tom budu u vozu za chvíli a vy máte dobrou
naději, že to nebude vaše poslední&nbsp;cesta.“</p>
<p>„Víte, kůň – to je celé jmění. Já bych vám rád věřil, ale přece jenom se&nbsp;neznáme.“</p>
<p>„Já vás chápu. Nemůžete půjčovat své věci každému koho potkáte. A já už stejně
musím jít, ale rád jsem vás poznal,“ zamával jsem mu a vydal se vlastní&nbsp;cestou.</p>
<p>„Ne, počkejte, přece mne tu nenecháte. Hrozně nerad to dělám, ale pučte si toho&nbsp;koně.“</p>
<p>Nechtěl jsem si koně nechat. Proč bych to ostatně dělal. Vůz opravdu o kousek
dále stál a nebylo těžké vzít kolo a nasadit na vůz ho&nbsp;neznámému.</p>
<p>„Mockrát vám děkuji za pomoc,“ loučil se obchodník, „Musím už jet, hodně jsem
se tu zdržel, tak abych byl do večera ve&nbsp;městě.“</p>
<p>„Počkejte ještě,“ zavolal jsem na něj, když odjížděl, „dejte mi ten váš kabát,
co si vezete vzadu. Jen tak z přátelství. Prosím&nbsp;vás.“</p>
<p>„Můj kabát? Proč bych to dělal,“ zasmál se a jel&nbsp;dál.</p>
<p>„Třeba proto, aby vám měl příště kdo pomoci,“ promluvil jsem tiše za
odjíždějícím&nbsp;vozem.</p>

  </div>



    <h2>Další podobné články: </h2>
    <p>
        <a href="http://zapisnik.glor.cz/cerny-pasazer.html">Černý pasažér</a>,         <a href="http://zapisnik.glor.cz/syndrom-vyhoreni.html">Syndrom vyhoření</a>,         <a href="http://zapisnik.glor.cz/vcerejsi-pribeh.html">Včerejší příběh</a>,         <a href="http://zapisnik.glor.cz/venkov.html">Venkov</a>,         <a href="http://zapisnik.glor.cz/vandrovali-hudci.html">Příběh stromu</a>,         <a href="http://zapisnik.glor.cz/cesta-domu.html">Cesta domů</a>,         <a href="http://zapisnik.glor.cz/v-pasti.html">V pasti</a>,         <a href="http://zapisnik.glor.cz/o-holce-z-peronu.html">O holce z perónu</a>,         <a href="http://zapisnik.glor.cz/misionaruv-navrat.html">Misionářův návrat</a>,         <a href="http://zapisnik.glor.cz/tulak.html">Tulák</a>    </p>

    <div class="footer">
      Zapisuje <a href="https://www.judakaleta.cz/">Juda Kaleta</a>.<br>
      <small>Veškerý obsah stránek je publikován pod licencí <a href="http://creativecommons.org/licenses/by-nc/3.0/deed.cs">Creative Commons BY-NC</a>.</small>
    </div>
  </div>
</div>

<script>
  $(document).ready(function() {
    $("img").unveil(300);
  });

  $('body').flowtype({
    minFont: 15,
    maxFont: 24,
    fontRatio: 30
  });
</script>
</body>
</html>