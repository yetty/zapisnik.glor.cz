<!DOCTYPE html>
<html>
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport"
        content="width=device-width, initial-scale=1.0">

  <link rel="stylesheet" href="http://zapisnik.glor.cz/theme/css/vendor.css">
  <script src="http://zapisnik.glor.cz/theme/js/vendor.js"></script>

  <title>Nepohoda - zapisnik.glor.cz</title>
</head>
<body>

<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
    (i[r].q=i[r].q||[]).push(arguments)},i[r].l=1*new Date();a=s.createElement(o),
    m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-2063092-11', 'glor.cz');
  ga('send', 'pageview');
</script>

<div class="wrapper">
  <div class="container">
  <h1>Nepohoda</h1>
  <span class="date">2011/10/01</span>
  <div class="article">
    <p>&quot;A ty si pískáš,&quot; podívala se na něj vyčítavě. Zrovna se jí ulomil podpatek,
tenoučký jako jehla a tak byla právem&nbsp;nasupená.</p>
<p>Jenom se pousmál a pískal si dál. Tentokrát už neřekla nic, pouze vedle něj dál
klopýtala ulicí, na které se bez ustání rozstřikovaly kapky prudkého deště.
Už tři dni bylo pod mrakem a tahle dovolená se vůbec nevyvíjela podle jejích&nbsp;představ.</p>
<p>&quot;Ale jemu to jen všechno zlepšuje náladu,&quot; pomyslela si, &quot;dovolená v&nbsp;troskách&#8230;&quot;</p>
<p>Stihla ho v mysli počastovat ještě pár nevybíravými výrazy, ale to už se ocitli
před hotelovými dveřmi. Cestou do koupelny ze sebe shazovala mokré oblečení a
nemohla se dočkat toho, na co se těšila celý den - na teplou sprchu a&nbsp;postel.</p>
<p>Přes tekoucí vodu zaslechla, jak si muž pouští Jerry Lee Lewise a nahlas si do
jeho rokenrolu pořvává. Neslyšela ho zpívat už od&nbsp;svatby.</p>
<p>&quot;Miláčku, nemohl by sis to ztišit?&quot; udělala na něj smutné oči, když vylezla z
koupelny, &quot;ráda bych si šla&nbsp;lehnout.&quot;</p>
<p>&quot;Ale jistě, jistě,&quot; odvětil, ale ani nezvedl hlavu od papíru, do kterého si
něco&nbsp;čmáral.</p>
<p>&quot;Tome!&quot;</p>
<p>&quot;Jistě, ano, promiň,&quot; tentokrát už se zvedl a nepatrně ubral přehrávači na&nbsp;hlasitosti.</p>
<p>Něco zabručela a zmizela za dveřmi. Za chvíli už divoké piáno&nbsp;neslyšela.</p>
<p>&quot;Ty ještě nespíš?&quot; ptala se ospale, když se vypotácela z ložnice, aby se došla
napít. Pohled na hodiny ji ujistil, že ještě není ráno a najednou si připadala
opět hrozně&nbsp;naštvaná.</p>
<p>&quot;Už se chystám, zlato,&quot; zahučel, ale zas ani nepřestal koukat do papíru před sebou
a pokračoval v rychlém psaní. Vedle něj už ležela slušná hromádka hustě
popsaného&nbsp;papíru.</p>
<p>Její zlost rychle vystřídal údiv: &quot;Ty&nbsp;píšeš?&quot;</p>
<p>&quot;To je, co?&quot; podíval se na ní pobaveně, &quot;už dobrých dvacet let jsem nenapsal ani
řádku. Dvacet roků nudného života, devatenáct nudných tuctových dovolených. Až
tahle dvacátá. Inspirace! Vytržení. Nic podle pravítka. Nic podle&nbsp;plánu.&quot;</p>
<p>Tužka už znovu kmitala po&nbsp;papíře.</p>
<p>Údiv byl pryč, zato zlost se vrátila v dvojnásobné míře. Když pár minut
vražedných pohledů muže nechalo chladným natolik, že nepřestal ve své práci,
rychlým pohybem vytrhla magnetofon ze&nbsp;zásuvky.</p>
<p>&quot;Tak to si najdi jinou inspiraci. Nebo rovnou jinou manželku!&quot; a s hlasitým
bouchnutím dveří zmizela zpět v&nbsp;ložnici.</p>
<p>Na vodu&nbsp;zapomněla.</p>

  </div>



    <h2>Další podobné články: </h2>
    <p>
        <a href="http://zapisnik.glor.cz/cerny-pasazer.html">Černý pasažér</a>,         <a href="http://zapisnik.glor.cz/syndrom-vyhoreni.html">Syndrom vyhoření</a>,         <a href="http://zapisnik.glor.cz/vcerejsi-pribeh.html">Včerejší příběh</a>,         <a href="http://zapisnik.glor.cz/venkov.html">Venkov</a>,         <a href="http://zapisnik.glor.cz/vandrovali-hudci.html">Příběh stromu</a>,         <a href="http://zapisnik.glor.cz/cesta-domu.html">Cesta domů</a>,         <a href="http://zapisnik.glor.cz/v-pasti.html">V pasti</a>,         <a href="http://zapisnik.glor.cz/o-holce-z-peronu.html">O holce z perónu</a>,         <a href="http://zapisnik.glor.cz/misionaruv-navrat.html">Misionářův návrat</a>,         <a href="http://zapisnik.glor.cz/tulak.html">Tulák</a>    </p>

    <div class="footer">
      Zapisuje <a href="https://www.judakaleta.cz/">Juda Kaleta</a>.<br>
      <small>Veškerý obsah stránek je publikován pod licencí <a href="http://creativecommons.org/licenses/by-nc/3.0/deed.cs">Creative Commons BY-NC</a>.</small>
    </div>
  </div>
</div>

<script>
  $(document).ready(function() {
    $("img").unveil(300);
  });

  $('body').flowtype({
    minFont: 15,
    maxFont: 24,
    fontRatio: 30
  });
</script>
</body>
</html>